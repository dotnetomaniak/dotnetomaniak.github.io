---
title: Open-source = wejściówka + nocleg na GET.NET
layout: post
date: 2018-09-13 06:18:09 +0000
header-img: "/images/content/5412c2516ffee_o,size,933x0,q,70,h,88e84d.jpg"

---
Normalnie praca nad open-source nic nie daje. Ups.... miało być daje satysfakcję, wpis do CV, radość z życia i zadowolenie. To jest ważne. Nawet bardzo. Ale czasami chcielibyśmy dostać coś więcej. Prawda?

## Konkurs!

Dziś jest [13 września czyli dzień programisty](https://pl.wikipedia.org/wiki/Dzie%C5%84_Programisty) i z tej okazji dotnetomaniak ma dla Was prezent. Jako partner medialny [konferencji GET.NET w Gdańsku](https://konferencjaget.net/pl/gdansk), mamy dla Was 2 wejściówki (od organizatorów) + nocleg (z mojej prywatnej kieszeni, więc na 5 gwiazdek nie liczyłbym). Ale jest haczyk. Trzeba włożyć coś od siebie. Nie musi być to kod, może być bug. A nawet propozycja na coś nowego, czego Tobie brakuje w dotnetomaniaku. Albo co Ciebie irytuje. Coś co właśnie Ty chciałbyś zmienić.

Już dzieje się wiele. Na przykład dyskusja nad nowym layout czy analiza migracji na dotnet core. Zerknij i sprawdź! Nadal nie masz pomysłu? Napisz do mnie (mailem, komentarzem, social media), a ja sam wyczaruję inspirację specjalnie dla Ciebie!

Jeżeli ktoś z Was jeszcze nie słyszał o [GET.NET](https://konferencjaget.net/pl/gdansk) to sprawdźcie [agendę ](https://konferencjaget.net/pl/gdansk/program)(m.in. znajdzie mnie, ale poza mną jest naprawdę kogo posłuchać) zarezerwujcie sobie sobotę 27.10.2018 r i widzimy się w Gdańsku.

## Zasady

Zasady są następujące:

1. Zrób coś dla dotnetomaniaka na GitHub ([https://github.com/dotnetomaniak/dotnetomaniak/issues](https://github.com/dotnetomaniak/dotnetomaniak/issues "https://github.com/dotnetomaniak/dotnetomaniak/issues")). Pamiętaj liczy się wszystko: kod, bug, issue, komentarz.
2. Zrób to przed 27 września godziną 23:59
3. 1 października zostanie ogłoszonych 2 zwycięzców, którzy wykonają najbardziej kreatywną pracę

## Inne/FAQ

1. Chcesz pomóc i nie brać udziału w konkursie - nie ma sprawy, nim ogłoszę zwycięzców skontaktuję się z wybranymi osobami.
2. Jesteś firmą/przedstawicielem firmy i chcesz pomóc albo wspomóc - nie ma sprawy napisz do mnie.
3. A jeżeli Twoja kontrybucja była wcześniej niż ten post? Nie martw się będzie dobrze :)
4. Podziel się tym postem.