---
layout: post
title: Zmiany! Zmiany! Zmiany!
---

Po prawie 3 miesiącach wziąłem się w garść i zacząłem szukać ekipy do pomocy w rozbudowie dotnetomaniaka. Ale jak to się zaczęło? Dobre pytanie. Każdy jest ciekaw początku. 

## Kim jest dotnetomaniak?
Kiedy ja myślę o dotnetomaniaku przed oczami staje mi Paweł Łukasik czyli mówiąc wprost ten Pan:
 
![Paweł Łukasik](https://pbs.twimg.com/profile_images/956200121460580353/rW-3noLI_400x400.jpg)

Paweł przez wiele lat prowadził i rozwijał ten serwis. Ale coś się stało, co dokładnie to nie wiem, pewnie nastąpiło częściowe wypalenie. Wprowadzenie RODO i brak chęci spowodował, że Paweł postanowił oddać serwis w dobre ręce. I w tym miejscu ...

## wkraczam ja ubrany cały na biało
Byłem pierwszy z tego co Paweł mi powiedział. Czas reakcji na post Pawła jakieś 2 minuty. 
Nie byłem sam. Było też kilka innych chętnych osób. Co musieliśmy zrobić?:
- napisanie polityki prywatności
- przeniesienie hostingu (bo był na Pawła prywatnym)

Grupa (nie wiem czy mogę wymienić ich imiona i nazwiska, więc na ten moment pozostaną anonimowi) dała radę. Trochę to trwało, aż nie chciało mi się dłużej czekać i zabrałem się do migracji. Dobrze mi idzie bo nadal, drogi czytelniku, nie wiesz kim jestem. Czas już zdradzić ten sekret.

## Nowy dotnetomaniak
Nazywam się Piotr Stapp i jestem dotnetomaniakiem ładnych kilka lat. Wpierw czysto pasywnie, potem aktywnie (czyli głównie spamując swoim blogiem), potem znów pasywnie. Aktualnie stan zmienił się na 200% aktywnie, bo od czerwca jestem "The Admin" i mogę wszystko. A wyglądam tak:
 
![Piotr Stapp](https://pl.gravatar.com/userimage/48672464/c50835d7095c6bf97f05a434fa54cfca.jpg?size=400)

## Co dalej?
Po pierwsze potrzebnych jest kilka zmian. Na przykład: nowy layout, bo aktualny z komórkami to ma średnio po drodze:)
Jest też kilka kwestii technicznych i nietechnicznych do zrobienia. A jeżeli chodzi o tego bloga to będą tu opisane boje z dotnetomaniakiem. 

## Jesteś tam jeszcze?
Jeżeli chcesz pomóc to daj znać za pomocą maila, PR, issue, twitter, fejsa czy też po prostu regularnie odwiedzając portal. Dasz radę wybrać drogę dla siebie. Wierzę w Ciebie!
